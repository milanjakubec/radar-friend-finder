radar-friend-finder
===================

Ide o mobilnú aplikáciu ktorá bude na hlavnej obrazovke vykreslovať „radar“ blízkeho okolia (1500m) na ktorom bude zobrazená približná poloha priateľov / kontaktov (teda kto sa nachádza na blízku). Aplikácia bude tiež spravovať zoznam priateľov / kontaktov: používateľ bude vedieť vyhľadávať priateľov podľa mena, emailu alebo tel čísla (a potom ich pridať), bude vedieť pozvať nových priateľov, bude vedieť importovať kontakty z facebook-u, google. Bude vedieť blokovať a mazať priateľov. Bude vedieť akceptovať alebo odmietnuť priateľstvo. Z hlavnej obrazovky alebo zo zoznamu priateľov bude možné spustiť chat a posielať si správy. Tiež bude možné si naplánovať si stretnutie / meeting s jedným alebo s viacerými priateľmi. Kde bude môcť zadať miesto a čas. Pozvaný sa potom môžu vyjadriť: akceptovať / odmietnuť, navrhnúť iný termín alebo miesto. Tiež je možné hneď v okne písať správy tak že ich vidia všetci zainteresovaný. Aplikácia tiež umožňuje neurčitý meeting, kde len zvolí že sa chce s jedným alebo viacerými priateľmi niekedy v budúcnosti stretnúť (na začiatku sa však neuvádza, miesto a čas). Po akceptovaní sa takýto priatelia na radare zobrazujú inou farbou a aplikácia sama upozorní používateľa, kedy je priateľ / priateľ s ktorým sa chce stretnúť na blízku. Neurčitý meeting je potom možné zmeniť na určitý (tiež je tam aj možnosť chat-u). Aplikácia bude mať tiež obrazovku meškanie, kde bude môcť používateľ pred a počas dohodnutého stretnutia vidieť ako ďaleko sú ostatný kamaráti (s ktorými sa má stretnúť), či sú v pohybe a odhadovaný čas príchodu (automaticky vykalkulovaný) na miesto stretnutia. Aplikácia tiež bude umožňovať geo-chat, alebo geo-fórum, teda akési diskusné fórum pre danú lokalitu v ktorej sa používateľ nachádza alebo v ktorej sa v minulosti nachádzal, kde bude môcť vytvárať nové témy (vlákna) a bude vedieť odpovedať na príspevky. Toto už nebude obmedzené priateľmi, ale témy budú môcť vidieť všetci v danej lokalite. Pri pridávaní príspevkov si bude môcť zvoliť geo-rádius relevantnosti, teda do akej vzdialenosti sa má správa používateľom zobrazovať (budova, ulica, kampus, mestská časť, celé mesto, krajina, ...). Komerčný používateľ si bude vedieť cez web rozhranie umiestniť na určité miesto virtuálnu reklamu (viditeľnú na radare) za ktorú bude musieť zaplatiť.
